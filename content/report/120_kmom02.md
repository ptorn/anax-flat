Kmom02
===============================

Redovisning kmom02.

I detta moment så jobbade jag vidare med grundstrukturen utav designen och jobbade lite med LESS variabler och började bygga upp min stilmall. Jag tänkte att jag ville bygga upp det så att man ska kunna ändra färger etc på ett enkelt sätt utan att behöva gräva igenom massa kod.

Jag har valt att köra med en gråskala och bytt ut bilder mot egna som jag kör på med på sidan.

Skapat ett nytt repo för themat på Git och versionshanterat båda repona till v2.0.1

Jag installerade även Font Awesome som var en extra uppgift. Det var inga konstigheter att lösa.

**Vad tycker du om LESS så här långt, och det sättet vi jobbar med LESS-moduler i vårt tema?**

Så här långt tycker jag att det är väldigt smidigt att jobba med LESS. Jag har inte tidigare jobbat så mycket med LESS så det är nytt för mig, men jag ser klart fördelarna. Jag gillar sättet att lägga upp med variabler vilket jag har använt mig utav i mitt theme. Mycket enklare att återanvända kod. Även att dela upp i moduler ser jag som en klar fördel eftersom CSS filer tenderar att bli väldigt stora och lite grötiga. Då är det mer smidigt att jobba med LESS.

**Hur kändes det att kompilera LESS till CSS, var det något du reflekterade över?**

Det gick väldigt smidigt att kompilera till CSS, men inget som jag direkt reflekterade över, mer än att det var et extra moment när man ville kolla sina ändringar direkt efter så du var man ju tvungen att kompilera om. Istället för att kanske skriva direkt i CSS så jobbade jag upp designen mer i Firebug och sedan la jag in det i LESS. Innan kanske man gjorde ändringen direkt i css och sedan ladda om. Men med detta så gjorde jag mer tvärt om och sedan kompilera om när jag var nöjd. Skönt att man kan jobba med mer strukturerad kod och lite mindre kod och låta kompilatorn skriva ihop all CSS istället. Gillar att man kan strukturera det i moduler.

**Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?**

Jag har tidigare varit i kontakt med Makefiler. Kör linux som OS och då har man ofta fått kompilera lite program från source-filer. Har inte jobbat på detta sättet innan dock eller gjort egna Makefiler. Som reflektion så tycker jag att detta är ett måste när man har många olika komponenter kopplade till en installation för att kunna hålla det uppdaterat. När man sen ska uppdatera i sin testmiljö så  går det väldigt snabbt och enkelt att ladda in senaste versionerna för att sedan kolla så att allt fungerar felfritt innan man kör en deployment på det. Så här långt så tycker jag om det och att det är väldigt användbart.

**Fann du nytta i de videor som var kopplade till detta kursmoment?**

Videorna var ett bra komplement till kursmomentet. Jag läste både artikeln och följde videorna vilket jag tycker är ett bra upplägg i utbildningen. Ett bra stöd när man ska sätta sig in i ett nytt ramverk som Anax-Flat.
