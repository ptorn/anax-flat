Kmom06
===============================

Redovisning för kmom06.

**Reflektion**

Det har varit ett lärorikt kursmoment även denna veckan och utan tveckan så har det stärkt en i ens design tänk. Jag har efter denna övningen uppgraderat mitt default-tema från en av mina designteman som jag jobbade vidare på under denna övningen som lyfter min design ytterliggare tycker jag.  

**Hur känns det att tänka i termer av designprinciper?**

Det känns bra. Även om man inte ska låta sig begränsas utan låta kreativiteten flöda så är det bra att ha detta i sin ryggsäck. Mycket med design bygger på känsla och upplevelse som är subjektivt. Men att strukturera sin sida på ett gynsamt sätt med väl beprövade principer borgar för ett gott resultat. Mycket har man haft på känsla inna, men det är bra att konkretisera och prata om det som man annars bara kört på känsla. Mer att man nu är mer medveten om vad man gör istället för innan så gjorde man det. Detta är ju något som man kan använda till sin fördel för att lyfta ett projekt.

**Fick du en känsla av att design element kan vara ett sätt att med mindre medel påverka en design, eller hur upplevde du det?**

Absolut! Med små medel så kan man skapa en mer följsam och lätt navigerad sida där allt är väl strukturerat. Det gör det lättare för besökaren att hitta runt fortare och känna igen sig i ett mer strukturerat innehåll. Även för att stärka ens varumärke så är det oerhört viktigt. Men ju mäktigare/effektfullare en liten grej är så måste man använda det med måtta. Alla kan relatera till dom klassiska "powerpoint presentationerna" där alla la på varenda effekt för att dom fanns vilket tog allt fokus från vad man ville förmedla.

**Har du själv en uppfattning om “the final touch” och vad det kan vara i sammanhanget webbdesign?**

The final touch är precis innan man har "over done it". Det är dom små detaljerna som gör att sidan känns välarbetad och inte så generisk. Med små smakfulla ändringar så lyfter man sidan till höga höjder. Jag tycker själv att jag har en rätt bra känsla för vad som fungerar och när det känns bra. Det är en process och oftast sitter jag i slutet och gör mina små justeringar. Oftast så är "the final touch" ändringarna så små att man kanske inte direkt ser dom utan dom är så subtila, men ger just det polerade intrycket. Personligen så tycker jag "less is more".

**Har du under kursen skapat dig en känsla för begreppen god design och vad som är subjektiv och objektivt inom det området?**

Jag tycker att jag under kursen har fått en väldigt god bild på hur en god design fungerar och hur man på ett strukturerat och stilmässigt sätt kan bygga snygga och funktionella hemsidor. Dock så är mycket subjektivt som man gillar när det gäller designprinciper och designelement.
