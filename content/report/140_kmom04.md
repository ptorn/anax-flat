Kmom04
===============================

Redovisning för kmom04.

**Reflektion:**

Det var ett väldigt givande moment som alla andra vi gjort. Känns bra att få se allt i ett samanhang och få ett regelverk just med färglära som vi kan förhålla oss till. 

Det tog mest tid för mig att göra analyserna och leta upp färgerna på sidorna. Vissa sidor hade rätt många nyanser. Tycker redan nu att man tänker mer på färgsättningen utav hemsidan än vad man gjorde innan vilket gör att man ser sina gamla sidor från andra ögon nu.

Känns faktiskt väldigt bra att jobba med LESS. Är riktigt glad att jag kommit i kontakt med LESS här och fått chansen att lära mig mer om det.

**Hur känner du inför färger och webbplatser? Föredrar du något särskilt ljust, mörkt, färgglatt?**

Det känns bättre och bättre när man har ett ”regelverk” att hålla sig inom för att få lite finess på det. Jag föredrar nog personligen att jobba med ett monokromatiskt tema med någon accentfärg. Gillar svart och vitt som kontraster och sen lägga till en accent.

**Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?**

Ja jag har kommit i kontakt lite med färger och dess betydelse innan så det är inte helt främmande för mig. Val av typsnitt spelar verkligen en stor roll till hur en webbsida upplevs. En ”handskriven” font känns kanske inte så lämplig i vissa sammanhang när man kanske vill ha ett mer strikt och affärsmässig känsla. Skulle inte se så presentabel ut för t.ex. en advokatbyrå.

**Hur känns din LESS-struktur så här långt?**

Tycker den börjar kännas bra. Jag har strukturerat upp så base.less står för grunden så det är lätt att bygga vidare på den. Nu känns det som man med små medel kan göra stora ändringar. Jag gillar sättet som vi jobbar på för det känns bekvämt att jobba med upplägget och lätt att hitta när man börjat strukturera sina filer.

**Hur valde du att göra med ditt eget default tema?**

Jag har valt att använda samma som innan. Har bara lagt till en grönareton i bakgrunden än att ha det helt vit som jag hade innan. Har även gjort om mina länkar i huvudmenyn som jag inte var så förtjust i. Matchade till sidomenyn också.

**Var det något särskilt som du uppfattade som utmanande i detta kmom?**

Inte direkt utmanande så sätt, men det tog tid att göra alla momenten. Mycket information att arbeta sig igenom. Det jag tyckte tog mest tid var att gå igenom och analysera olika webbsidor och kartlägga färgerna då det ibland används färger som sticker ut ifrån normen.

**Extrauppgift:**

Jag gjorde även ett fun-tema som jag mest körde på med lite CSS-animationer som bara freakar loss. För att röra runt lite i det hela.
