Kmom03
===============================

Redovisning för kmom03.

**Reflektion**

Jag har lärt mig väldigt mycket nya verktyg som jag känner är väldigt användbart och som kommer att hjälpa mig i mitt utvecklande. Det känns bra att jobba med kolumner och det typografiskarutnätet, men jag känner att jag behöver bli mer bekväm med LESS. Man har lärt sig väldigt mycket under detta kursmoment. Framför allt känns det mycket smidigt att jobba med responsiva hemsidor i ett kolumnbaserat tema.

Jag valde att arbeta med 12 kolumner och 22 som det magiska talet. Likaså så har jag valt fonter som jag tyckte tilltalade mig när jag satt och letade efter något att använda. Designen i sig har inte ändrats så mycket utan bara putsat till den lite här och där för att göra den lite mer polerad.

Stötte på lite problem med att aktivera dom olika mixinsen i typograpy, men efter att ha gått tillbaka och analyserat upplägget i exempel filerna så fick jag till det.

**Hur känns det att vara styrd till ett vertikalt grid, hämmande eller stödjande?**

Det känns rätt bra att jobba med ett vertikalt grid så att allt kan placeras ut på med responsiva värden för dom olika kolumnerna. Jag tyckte det kändes väldigt bra när man testade fönstret i olika storlekar när kolumnerna följde med. Kändes som man har bra kontroll över layouten när man kikar på kolumnerna och ändrar fönstrets storlek. Det var en hel del att sätta sig in i under detta kursmomentet så man har mycket att utforska.

**Hur känns det att jobba med ett typografiskt horisontellt/baseline grid, ser du någon poäng med det?**

Det var väldigt intressant när man väl gjort sin typografi text och börjat jobba med den hur allt positioneras gentemot varandra. Stötte på patrull med tabellen som inte ville bli bra direkt, men det fick man jobba på. Mycket intressant områda som vi är inne på nu. Tycker att det var mycket intressant läsning i ”The Principles of Beautiful Web Design” just hur allt förhåller sig för att skapa något som tillfredsställer ögat. När man kör med det horisontella gridet så blir det mer påtagligt hur allt hänger ihop rent symmetriskt och det ser faktiskt bättre ut helt enkelt.

**Har du jobbat med liknande layouttekniker sedan tidigare?**

Nej jag har inte jobbat med dessa tekniker tidigare. Som mest har man ju försökt att köra på känsla med fonterna och avstånden till något som ser ok ut. Inte så uträknande som här vilket givetvis är extremt användbart på större projekt.

**Du börjar se hur man kan jobba med LESS, kommentarer på det?**

Jag är ny på LESS och lär mig saker hela tiden. Jag känner att det gäller att styra upp LESS modulerna så varje modul sköter sitt så man inte har kod här och där utan som vi gör nu vilket jag tycker känns väldigt bra. Supersmidigt med variabler. Blir inte lika mycket kod som om man skulle knacka CSS direkt vilket känns mer lättarbetat och strukturerat. Tog lite tid att sätta sig in i hur dom olika modulerna hörde ihop och hur jag skulle aktivera typograf funktionerna. I övrigt så gillar jag att man kan skapa sina egna funktioner, mixins och anropa dom när man behöver dom. Det var roligt att komma i kontakt med under detta kursmoment.

**Hur uppfattade du nivån på detta kmom? Svårt, lagom, många nya begrepp?**

Jag tycker att detta moment var väldigt utmanande och tog mest tid att gå igenom. Dels så hade jag slarvat och missat var bilderna låg till kolumnerna så jag hade gjort mina egna först, men visst det var en övning i sig. Finns säkert mycket man kan förbättra och göra om. Man har lärt sig väldigt mycket under detta momentet och allt är väldigt nytt så där finns en viss osäkerhet som jag gärna vill komma över. Det känns som jag är överallt och petar lite, men försöker att hålla mig strukturerad. Det har gått rätt fort fram i detta kursmoment så jag hoppas att jag kan ta till mig allt som vi dragit igenom. Mycket nytt som man har fått ta till sig och tillämpa.
